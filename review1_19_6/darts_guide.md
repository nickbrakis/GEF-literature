# TimeSeries

Η θεμελιώδης δομή δεδομένων της βιβλιοθήκης Darts είναι η κλάση `TimeSeries`, με την οποία τυποποιείται κάθε στάδιο της διαδικασίας πρόβλεψης χρονοσειρών (αναπαράσταση, επεξεργασία, μοντελοποίηση). Σε αντίθεση με τις πιο γενικές δομές όπως η `pandas.DataFrame` ή η `numpy.ndarray`, η συγκεκριμένη προσφέρει αυστηρότερη συνοχή και σκόπιμη λειτουργικότητα πάνω σε εργασίες με δεδομένα χρονοσειρών.

Πιο συγκεκριμένα η `TimeSeries`:

1. Απαιτεί δεικτοδότηση με δεδομένα χρόνου, χωρίς ελλειπούσες ημερομηνίες, εξασφαλίζοντας χρονολογική συνοχή.
2. Υποστηρίζει πολλαπλά components με σημασιολογική σημασία (π.χ. διαχωρισμός μεταβλητής στόχου και covariates).
3. Περιλαμβάνει built-in μεθόδους διαχωρισμού και ευθυγράμμισης δεδομένων (`.split_before()`, `.slice()`, `.time_index`).
4. Είναι σχεδιασμένη για άμεση χρήση σε μοντέλα πρόβλεψης της Darts, χωρίς επιπλέον προεπεξεργασία.
5. Δεν επιτρέπει την τροποποίηση του αντικειμένου, προσφέροντας μεγαλύτερη ασφάλεια.

Συνολικά, η `TimeSeries` λειτουργεί ως ένα ισχυρό περιτύλιγμα που απλοποιεί την πολυπλοκότητα του χειρισμού χρονοσειρών, διατηρώντας υψηλές επιδόσεις και συμβατότητα με διεργασίες Μηχανικής Μάθησης.

---

# Backtesting

Το Backtesting είναι η βασική μέθοδος αξιολόγησης των μοντέλων πρόβλεψης χρονοσειρών. Συγκεκριμένα, με αυτή την μέθοδο προσομοιώνεται η πρόβλεψη που θα λαμβάναμε από ένα μοντέλο με χρήση ιστορικών δεδομένων και η αξιολόγηση της. Μία τυπική διαδικασία αξιολόγησης ενός μοντέλου Μηχανικής Μάθησης απαιτεί τον χωρισμό του συνόλου δεδομένων σε train/test split, έτσι στην περίπτωση του backtesting χωρίζουμε την χρονοσειρά σε σύνολα εκπαίδευσης/αξιολόγησης επιλέγοντας μία από τις παρακάτω στρατηγικές:

1. **Σταθερό σύνολο**: Εκμάθηση στο πρώτο μέρος, αξιολόγηση στο δεύτερο.
2. **Κυλιόμενο παράθυρο**: Εκπαίδευση σε σταθερού μεγέθους παράθυρο που προχωράει στον χρόνο.
3. **Αυξανόμενο παράθυρο**: Προοδευτική επέκταση του παραθύρου εκμάθησης.

Η Darts υποστηρίζει αυτοματοποιημένο backtesting μέσω της μεθόδου `historical_forecasts()`.

---

# Global Models

Η πρόβλεψη με Global μοντέλο είναι μια προσέγγιση χρονοσειρών όπου ένα μοναδικό μοντέλο εκπαιδεύεται σε πολλαπλές σχετικές χρονοσειρές, αντί να προσαρμόζεται ένα ξεχωριστό μοντέλο σε κάθε σειρά ξεχωριστά. Με αυτό τον τρόπο αξιοποιούνται κοινά μοτίβα, όπως η εποχικότητα ή οι τάσεις, που υπάρχουν στις διάφορες σειρές, με αποτέλεσμα το μοντέλο να γενικεύει καλύτερα και να κάνει πιο ακριβείς προβλέψεις [1]. Η βιβλιοθήκη Darts παρέχει ευρεία υποστήριξη σε global μοντέλα, διευκολύνοντας την εφαρμογή προχωρημένων τεχνικών πρόβλεψης πολλαπλών χρονοσειρών. Αναλυτικότερα, στον παρακάτω συγκριτικό πίνακα παρουσιάζονται όλα τα global forecasting μοντέλα που έχουν υλοποιηθεί στην Darts. 

**Χαρακτηριστικά πίνακα:**
- **Sources**: Σύνδεσμος στην αρχική δημοσίευση
- **Target Series Support**: Μονομεταβλητές / Πολυμεταβλητές
- **Covariates Support**: Παρελθοντικές / Μελλοντικές / Στατικές συμμεταβλητές
- **Probabilistic Forecasting**: Μέσω δειγματοληψίας ή παραμέτρων κατανομής

[🔗 Πλήρης πίνακας στο documentation της Darts](https://unit8co.github.io/darts/README.html#forecasting-models)

---

# Covariates / Multivariate / Multiple

Οι συμμεταβλητές (covariates) είναι πρόσθετες μεταβλητές που παρέχουν συμπληρωματική πληροφορία για τη βελτίωση της ακρίβειας των προβλεψέων. Χρησιμοποιούνται στο Darts ως time series, τροφοδοντούνται στην είσοδο των μοντέλων, αλλά ποτέ δεν γίνονται ο στόχος των προβλέψεων. Γνωστές και ως “εξωγενή χαρακτηριστικά”, μπορεί να είναι παρελθοντικές (γνωστές μόνο στο παρελθόν), μελλοντικές (γνωστές μόνο σε μελλοντικές χρονικές τιμές) ή στατικές (αμετάβλητες στον χρόνο), όπου το κάθε μοντέλο υποστηρίζει συγκεκριμένο τύπο συμμεταβλητών (π.χ.  το NBEATSModel υποστηρίζει μόνο past covariates, ενώ το RNNModel μόνο future covariates). Παραδείγματα παρελθοντικών και μελλοντικών σειρών συμμεταβλητών για μοντέλα πρόβλεψης ενεργειακού φορτίου μπορεί να είναι οι τιμές της θερμοκρασίας, υγρασίας, οικονομικοί δείκτες κ.α. 

Είναι σημαντικό να κάνουμε τον διαχωρισμό ανάμεσα στις μονομεταβλητές σειρές και στις πολυμεταβλητές σειρές. 

- Μία πολυμεταβλητή σειρά περιέχει πάνω από μία διαστάσεις (πολλαπλές τιμές σε κάθε χρονική στιγμή)
- Μία μονομεταβλητή σειρά περιέχει μόνο μια διάσταση (μία τιμή για κάθε χρονική στιγμή)

Συνήθως οι διαστάσεις αναφέρονται και ως components. 

Τέλος, οι πολλαπλές χρονοσειρές είναι πολλαπλά TimeSeries αντικείμενα στα οποία μπορεί να γίνει ταυτόχρονη εκμάθηση ενός μοναδικού μοντέλου. Η Darts παρέχει τέτοια μοντέλα τα οποία αναφέρουμε στον πίνακα παραπάνω ως Global Models.

# Αναφορές

1. P. Montero-Manso & R. J. Hyndman, "Principles and algorithms for forecasting groups of time series: Locality and globality", *International Journal of Forecasting*, 2021. [DOI](https://doi.org/10.1016/j.ijforecast.2021.03.004)
2. [Darts Forecasting Models](https://unit8co.github.io/darts/README.html#forecasting-models)
3. [Multivariate vs Multiple Time Series](https://unit8co.github.io/darts/userguide/timeseries.html#multivariate-time-series-vs-multiple-time-series)
4. [Covariates Guide](https://unit8co.github.io/darts/userguide/covariates.html)
5. [Darts Examples](https://unit8co.github.io/darts/examples/01-multi-time-series-and-covariates.html#Covariates-Series)

